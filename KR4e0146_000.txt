# -*- mode: mandoku-view; -*-
#+TITLE: 小鳴稿
#+DATE: 2015-08-25 00:22:06.768242
#+PROPERTY: ID KR4e0146
#+PROPERTY: BASEEDITION WYG    
#+PROPERTY: JUAN 提要
<pb:KR4e0146_WYG_000-1a>¶
欽定四庫全書　　　　集部六¶
　小鳴稿　　　　　　　别集類五(明/)¶
　　提要¶
　　　　(臣/)等謹案小鳴稿十巻明秦簡王朱誠泳撰¶
　　　　誠泳為太祖五世孫愍王樉之元孫成化末¶
　　　　襲封自號賔竹道人明史諸王列傳稱誠泳¶
　　　　性孝友恭謹嘗銘冠服以自警所著有經進¶
　　　　小鳴集即此本也朱彞尊詩話又稱王十嵗¶
<pb:KR4e0146_WYG_000-1b>¶
　　　　時嫡母陳妃以唐詩教之日記一首嗣位日¶
　　　　賦一篇好士禮賢兼留心服食葢能以文雅¶
　　　　自見者集為其紀善強晟所編録自巻一至¶
　　　　巻八皆詩巻九為雜文巻十為恩賜勝覽録¶
　　　　乃𢎞治癸丑誠泳請朝命養疾于鳳泉温泉¶
　　　　湯泉時所作其詩古體雖未盡合格而楊白¶
　　　　花一篇殊有雅調近體俱諧婉可誦而七絶¶
　　　　尤為擅場如秋夜詩云霽月滿窓明似晝梧¶
<pb:KR4e0146_WYG_000-2a>¶
　　　　桐如雨下空庭又云空庭久坐不成寐明月¶
　　　　滿堦砧杵聲又山行詩云啼鳥無聲僧入定¶
　　　　半巖風落紫藤花皆風骨戌削不媿作家明¶
　　　　代親藩中以文學著名者要必以誠泳為稱¶
　　　　首焉乾隆四十四年七月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
