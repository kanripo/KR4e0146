# -*- mode: mandoku-view; -*-
#+TITLE: 小鳴稿
#+DATE: 2015-08-25 00:22:06.920803
#+PROPERTY: ID KR4e0146
#+PROPERTY: BASEEDITION WYG    
#+PROPERTY: JUAN 卷七
<pb:KR4e0146_WYG_007-1a>¶
欽定四庫全書¶
　小鳴稿巻七¶
　　　　　　　　　　明　秦王朱誠泳　撰¶
　七言絶句¶
　　趙松雪明皇出逰圖¶
畫品通神絶世無龍姿鳳質照珊瑚自縁家國闗心事¶
不寫鑾輿幸蜀圖¶
　　昭君出塞圖¶
<pb:KR4e0146_WYG_007-1b>¶
粉淚流香濕繡鞍琵琶聲咽朔風寒莫將舊日宫中曲¶
却向呼韓幙裡彈¶
　　櫻桃¶
来青樓下雨過時火齊纍纍滿翠枝無數勻圓訝相似¶
秪應樊素是相知¶
　　苑中(二首/)¶
乘暇尋芳偶獨来熈熙羣品在春臺暖風消盡牆隂雪¶
一夜繁花㡬樹開¶
<pb:KR4e0146_WYG_007-2a>¶
傾國名花七寳䦨紅嬌粉膩怯春寒長安多少豪華客¶
惟觧懵騰醉裡㸔¶
　　燕¶
来往銜泥半落花栁塘風暖日初斜身輕已被當時妬¶
莫謾雙飛入漢家¶
　　宫人斜¶
鏡裏朱顔已莫傅空餘荒塚小坡前東風開遍閒花草¶
疑是當年堕翠鈿¶
<pb:KR4e0146_WYG_007-2b>¶
　　賞雪¶
玉宇瓊樓一色新開尊談笑别生春座中賔客知多少¶
誰是梁園作賦人¶
　　水仙花¶
玉骨氷肌别様春凌波歩小襪生塵風来水面香飛處¶
疑是當年解珮人¶
　　子陵畫¶
漢庭辭却大夫官七里灘頭一釣竿千古富春巗畔月¶
<pb:KR4e0146_WYG_007-3a>¶
清光常映客星寒¶
　　子牙畫¶
興周有兆信非熊老奮鷹揚策上功渭水無人能枉駕¶
鬢毛落盡釣絲風¶
　　梅花(二首/)¶
貞心如鐡傲霜風不與羣芳鬬紫紅記得羅浮春夢醒¶
翠禽嘈雜月明中¶
黄昏庭院雨絲絲春到東南第㡬枝憑仗東君好呵䕶¶
<pb:KR4e0146_WYG_007-3b>¶
莫教人向笛中吹¶
　　鴈字¶
暮雲飛盡碧天長萬里横斜字一行月白夜寒風力勁¶
㫁文零落下瀟湘¶
　　鴈影¶
纔背斜陽過戍樓又拖明月度滄洲一行飛向天南去¶
印破湘江萬里秋¶
　　孤鴈¶
<pb:KR4e0146_WYG_007-4a>¶
一聲嘹嚦過南樓烟水茫茫萬里秋多少弟兄零落盡¶
且隨鷗鷺立滄洲¶
　　聞鴈¶
滿空寒雨度瀟湘楚水燕雲道路長惆悵故人千里别¶
好傳尺素過衡陽¶
　　元夜宴永壽府¶
塤箎迭奏兩情歡寳燭銀屏敵夜寒最是無邊風景好¶
丁寧莫向醉中㸔¶
<pb:KR4e0146_WYG_007-4b>¶
　　天馬詞¶
神駿遙從大宛来追風萬里絶&KR0008;駘天閑不用争芻秣¶
苜宿花香處處開¶
　　塞上詞¶
漠漠黄沙隔漢闗西風狐兔滿西山喧闐笳鼓隨烽火¶
知是将軍夜獵還¶
　　春隂(二首/)¶
一畨風雨暗清明緑滿閒庭草自生十二樓臺都倚遍¶
<pb:KR4e0146_WYG_007-5a>¶
燕鶯簾外寂無聲¶
黯黯隂雲入望低落花飛絮盡沾泥眼前風物催春晩¶
滿地蘼蕪長欲齊¶
　　送人入蜀¶
莫向人言蜀道難馬頭萬仞逼青山於今平陸皆溟渤¶
轉眼風波反覆間¶
　　舊朝服菊¶
不向金門謁冕旒東籬冷淡伴清秋應疑當日陶𢎞景¶
<pb:KR4e0146_WYG_007-5b>¶
掛去而今尚未收¶
　　金錢菊¶
錢神一夜幻花神鑄出東籬阿堵新莫遣半山容易賦¶
黄金滿地駭詩人¶
　　楊妃菊¶
馬嵬坡下粉香消化作東籬一種妖髣髴霓裳初舞罷¶
倚風金歩向人搖¶
　　二色菊¶
<pb:KR4e0146_WYG_007-6a>¶
采采深黄間淺黄兩般顔色一般香自縁青女施神巧¶
幻出濃粧與淡粧¶
　　漢苑行(二首/)¶
新水瀰漫溢鳳池嬌鶯占㫁緑楊枝乾坤拍拍春如海¶
不啻人間草木知¶
雙闕初開擁内朝東風滿耳度雲韶怪来積雪成春水¶
盡是皇家喜氣消¶
　　三月十日牡丹盛開将約諸賔客共賞九日夜忽¶
<pb:KR4e0146_WYG_007-6b>¶
　　風雨大作黎明園丁走報花已半離披矣感而賦¶
　　此¶
自恨開尊約已遲曉来風雨半離披不知猶有春多少¶
為報東君好護持¶
　　過舊邸㸔梅¶
一樹寒梅傍砌栽東風依舊見花開主人已去猶為主¶
不厭花時日日来¶
　　讀髙太史詩¶
<pb:KR4e0146_WYG_007-7a>¶
日光玉潔冠英豪鶴逝鯨飛不可招留得當時遺藁在¶
青藜五夜燭青霄¶
　　春水¶
大地陽回凍雪融玻瓈萬頃縐溪風石橋一夜添新漲¶
流出桃源兩岸紅¶
　　春山¶
宿雨初收罨畫張層層螺髻樹蒼蒼鳥啼深塢桃花落¶
一路風吹澗水香¶
<pb:KR4e0146_WYG_007-7b>¶
　　題陳希夷圖¶
華山真境逼蓬莱石洞雲深鎻不開一枕黒甜仙夢逺¶
任教滄海起黄埃¶
　　月下鼓琴畫¶
兀坐松隂理玉琴晩風吹月上天心空山夜静無人聽¶
只有嫦娥是賞音¶
　　九月見牡丹¶
萬卉千葩已寂然不應富貴與時偏誰知造化能開物¶
<pb:KR4e0146_WYG_007-8a>¶
一嵗相㸔兩度妍¶
　　登府城望祖母陳太妃塋¶
樂逰原近少陵原芳草萋萋接逺天惆悵慈顔無復見¶
不禁雙淚一澘然¶
　　夏仲昭墨竹¶
容臺揮翰冩琅玕墨汁淋漓濕未乾一片瀟湘水雲意¶
不勝清露逼人寒¶
　　過墻竹¶
<pb:KR4e0146_WYG_007-8b>¶
籜龍初缷錦䙀香頭角峥嶸過粉牆翻訝吹簫秦㺯玉¶
月明騎鳳度瀟湘¶
　　一路功名到白頭畫為婁克讓憲使題¶
露冷銀塘灝氣浮羽毛如雪照清秋功名一路身須到¶
肯向江湖浪白頭¶
　　題温日觀蒲萄¶
鉢龍吞墨上雲烟幻出驪珠顆顆圓今日空庭留色相¶
一枝凉影月當天¶
<pb:KR4e0146_WYG_007-9a>¶
　　題畫(二首/)¶
雨餘嵐翠濕秋山罨畫樓臺紫翠間白鳥不飛波不動¶
夕陽江上㡬人還¶
烟樹雲林半有無水光山色逺糢糊長江一片瀟湘意¶
都落房山水墨圖¶
　　春詞(五首/)¶
栁絲輕軃趂東風桃李花開白映紅燕子不来寒食近¶
鞦韆庭院雨濛濛¶
<pb:KR4e0146_WYG_007-9b>¶
濃春如酒醉韶華無限風光屬内家最是詩中堪畫處¶
幽禽飛上海棠花¶
滿院東風長緑苔水香沙暖鳥飛来㢘纎㡬陣催花雨¶
芍藥薔薇次第開¶
海棠枝上鵲聲乾羅幙重重護曉寒初日半林珠露重¶
脆紅無數壓䦨干¶
小院春深麗日遲暖風吹動萬年枝千紅萬紫雕䦨外¶
坐㸔蜂衙報午時¶
<pb:KR4e0146_WYG_007-10a>¶
　　題王舜耕畫(四首/)¶
翠壁丹厓淡夕曛往来麋鹿自成羣仙家住在空青外¶
只隔桃花一片雲¶
小小溪橋有路通草堂門掩白雲中深山六月渾無暑¶
一派流泉萬壑風¶
重疊青山擁翠螺雨晴深澗水如羅凉颷忽起巗前樹¶
遥送書聲出薜蘿¶
萬里同雲雪載途乾坤凍合在氷壺髙人深掩茅堂卧¶
<pb:KR4e0146_WYG_007-10b>¶
門外曽来縣令無¶
　　黄葵花¶
秀毓中央正色深花開朶朶盡黄金道粧莫說無妖艶¶
自有傾陽一㸃心¶
　　題雜畫賜門正相儐(八首/)¶
流水桃花玉洞深長松千尺落晴隂瑤琴彈到無聲處¶
白鶴飛来風滿林¶
富貴功名總不干水邊林下足盤桓玉壺倒盡碧山暮¶
<pb:KR4e0146_WYG_007-11a>¶
醉卧不知天地寛¶
碧山紅樹亂縈迴瀑布聲喧萬壑雷一局手談天地老¶
丁寧樵子莫㸔来¶
嵗晩江南雪未消空山羣木正蕭蕭詩翁要識春消息¶
相約尋梅過野橋¶
峭壁蒼崖掛緑蘿柴門流水落花多白雲隔斷人間路¶
不放紅塵一㸃過¶
姑射丰標玉雪清逋仙相對獨怡情暗香踈影詩成後¶
<pb:KR4e0146_WYG_007-11b>¶
誰更黄昏咏月明¶
宿食飛鳴態不齊黄蘆瑟瑟滿江堤上林今日音書絶¶
沙漠無人更牧羝¶
雲山烟樹望中㣲茅屋人家隔水西讀罷殘書春晝永¶
短牆喔喔一聲鷄¶
　　逰𤣥都觀¶
擾擾逰人去又来乗閒也踏軟紅回劉郎道士俱塵土¶
縱有桃花亦浪栽¶
<pb:KR4e0146_WYG_007-12a>¶
　　秋思¶
銀漢無聲月正輝西風吹透越羅衣玉闗鐵甲人多少¶
北鴈歸時尚未歸¶
　　宫詞(十二首/)¶
羅幙垂紅護曉寒靚粧初試珮珊珊不知門外春多少¶
雨打梨花滿地殘¶
霧鬢雲鬟訝水仙紫苔紋甃澁金蓮多情只恐鴛鴦妬¶
行到回塘不敢前¶
<pb:KR4e0146_WYG_007-12b>¶
燈花作蘂黯銀缸花影離披月滿牕玉露滿天凉似水¶
鳳笙吹徹不成腔¶
夜合風前散曉香露華凉沁薄羅裳自憐顔色非傾國¶
不敢将身擅未央¶
錦屏繡帳欝金香燭影搖紅夜有光簷鐵戰酣風力勁¶
不教飛夢落髙唐¶
竹枝何處引羊車盡日凝粧候翠華燕子不来春欲暮¶
東風吹老碧桃花¶
<pb:KR4e0146_WYG_007-13a>¶
舞鳳飛鸞繞漢宫湘簾羅幙影重重珮環聲細香風暖¶
花底何人見玉容¶
不見黄姑度綘河九霄風露夜如何鵲橋影淡秋無跡¶
腸㫁天孫㺯玉梭¶
人與花枝競艶粧重重珠翠綺羅香流蘓帳小銀屏暗¶
坐倚熏籠欲㫁腸¶
浴羅蘭湯趂晩風畫堂銀燭錦屏空自憐薄命終黄土¶
不恨丹青畫未工¶
<pb:KR4e0146_WYG_007-13b>¶
照眼花枝小院春春葱花下蹙紅巾玉簫吹罷瑤臺月¶
不是昭陽殿裡人¶
一庭淡月浸梨花好景偏宜富貴家風動珠簾香滿院¶
玉人相對撥琵琶¶
　　秋夜¶
月滿西樓户半開晩風黄葉走空堦偶然得句髙歌處¶
肯為悲秋惱壮懐¶
秋聲溢耳不堪聽燕坐髙齋户半扃霽月滿牕明似晝¶
<pb:KR4e0146_WYG_007-14a>¶
梧桐如雨下空庭¶
玉漏沈沈夜未央博山銷盡水沈香月明露下㣲風動¶
添得虛堂一味凉¶
切切寒蛩草際鳴露華秋氣兩凄清空庭久坐不成寐¶
明月滿堦砧杵聲¶
抱得瑤琴月下彈不知梧影過雕䦨長空萬里秋無際¶
白鶴一聲風露寒¶
露下髙梧夜若何廣庭雲霽月明多怪来詩骨清如許¶
<pb:KR4e0146_WYG_007-14b>¶
一榻凉生透越羅¶
虚堂風露兩凄清寶鴨香銷冷畫屏卧㸔碧空凉似水¶
銀河耿耿度雙星¶
梧桐蕭瑟發清商秋入屏幃枕簟凉詩思滿懐渾不寐¶
一燈風雨亂啼螀¶
　　春草¶
一望䝉茸接逺天東風吹緑暖生烟王孫去後無消息¶
落日空留醉客眠¶
<pb:KR4e0146_WYG_007-15a>¶
　　漁樵圖¶
君托為樵我托漁濟時心在復何如㑹稽烟月磻溪水¶
千古光輝照簡書¶
　　二月見梅¶
花開常是在嚴冬今嵗開當二月中祗恐已忘松竹舊¶
錯将貞白鬬春紅¶
　　露¶
分来秋氣夜漙漙㵼入仙人掌上盤玉屑和飡成底事¶
<pb:KR4e0146_WYG_007-15b>¶
茂陵衰草不勝寒¶
　　銀河¶
冷浸瑤空淡欲流素光如練夜横秋月明烏鵲南飛去¶
疑是成橋度女牛¶
　　春宴¶
生色屏風四面開春風都入管絃来樽前徤在休辭醉¶
無數飛花落酒盃¶
　　登鬬寶臺¶
<pb:KR4e0146_WYG_007-16a>¶
肩輿隠隠陟崔嵬笑問秦人鬬寳臺勝負千年同一夢¶
東風惟有野花開¶
　　淵明賞菊圖¶
解印初從栗里歸壺觴日日醉東籬門前五栁俱搖落¶
祇有黄花是故知¶
　　送人之雲中¶
紅亭緑酒欝金香㶚岸西風水氣凉極目雲中千里外¶
鳥飛不盡塞天長¶
<pb:KR4e0146_WYG_007-16b>¶
　　有懐婁克讓¶
别来日日動遐思又值西風過鴈時門掩空齋人寂静¶
芭蕉葉底坐題詩¶
碧荷池畔赤䦨東此地曽留坐晩風今日却成千里别¶
何時相對一尊同¶
判别俄驚半載餘馳情今日倍如初西風吹起南来鴈¶
帶得秋空一紙書¶
百尺髙樓倚暮雲西風落葉正紛紛情懐對此偏蕭索¶
<pb:KR4e0146_WYG_007-17a>¶
無那悲秋又憶君¶
㑹晤從来未可期只憑詩句寫相思春来驛使多西去¶
好把梅花寄一枝¶
　　畫馬¶
千金駿骨異尋常絶漠曽經百戰塲四海扵今幸無事¶
任渠芻牧華山陽¶
　　題畫¶
水天臺榭隔塵寰小閣𢎞開對逺山髙士信非名利客¶
<pb:KR4e0146_WYG_007-17b>¶
悠然心與白鷗閒¶
抱琴徐歩白雲深路入長松十里隂屐齒莫嫌蒼蘚澁¶
紛紛城市少知音¶
杖藜歩歩踏瓊花十里山村一逕賖堪笑王猷竟癡絶¶
不逢安道遽還家¶
林木蕭蕭積雨餘西風凉早入郊墟柴門半掩無人到¶
四壁清燈一巻書¶
　　聴鄭生彈琴¶
<pb:KR4e0146_WYG_007-18a>¶
分明流水與髙山清響泠泠入指寒彷彿九臯明月夜¶
聲聲鶴唳海天寛¶
　　遊興善寺¶
迢迢一徑緑苔封步入烟霞杳靄中丈室老禪忘色相¶
庭前紅杏自東風¶
　　風雨大作恐傷来麰¶
雲暗乾坤曉若昏狂風挟雨類傾盆妨農獨念田家苦¶
減膳縁渠坐掩門¶
<pb:KR4e0146_WYG_007-18b>¶
　　懐道士¶
笻竹投来已化龍世人何地躡髙踪想應暫憇蓮峰下¶
空聴雲間半夜鐘¶
　　題鷺鷥畫與武功宋知縣¶
羽衣如雪照銀塘碧蘚磯頭立曉霜須信飛騰應有日¶
鳳凰池上接鵷行¶
　　次韻月下聴琵琶¶
滿天星斗轉銀河静聴霓裳第一歌翻笑江州老司馬¶
<pb:KR4e0146_WYG_007-19a>¶
青衫空濕淚痕多¶
　　讀韓信傳¶
鳥盡弓藏事可憂英雄無術為身謀誰知逐鹿功成後¶
不及留侯與鄼侯¶
　　無寐夜坐¶
隂蛩切切露華濃樹影横牕月滿空夜半秋聲起何處¶
西風蕭瑟在梧桐¶
　　老師張先生致政還蜀久無音信忽聞訃報詩以¶
<pb:KR4e0146_WYG_007-19b>¶
　　哀之¶
解印當年故里歸三千蜀道鴈書稀天涯此日聞哀訃¶
腸㫁風前淚滿衣¶
　　踏雪尋梅¶
萬里同雲雪滿天蹇驢駝醉峙吟肩不知春到梅花否¶
行遍前川與後川¶
　　征夫¶
憶従結髮戍邊頭厭見黄沙黒水流極目鄉闗正愁絶¶
<pb:KR4e0146_WYG_007-20a>¶
鴈聲呌破一天秋¶
　　送人之江南¶
離却山城向水鄉烟波萬頃正茫茫懸知吴下多風味¶
玉鱠金橙醒醉腸¶
　　懐人¶
畫閣東頭坐晩風無縁談笑一尊同人生聚散真萍梗¶
知在吴中在洛中¶
　　夢逰山¶
<pb:KR4e0146_WYG_007-20b>¶
肩輿稳上玉嶙峋泉石烟霞喜作鄰譙角一聲催夢破¶
始驚身世在紅塵¶
　　懐仙吟(十一首/)¶
九華燈影燦銀缸十二瓊樓疊綺牕夜静月明雙鳳下¶
玉簫何處度新腔¶
明月流輝滿太虛仙逰一枕夢蘧蘧帳寒雲母秋無際¶
不見青鸞海上書¶
千嵗桃花一夜開赤城霞氣滿瑤臺西池阿毋将臨馭¶
<pb:KR4e0146_WYG_007-21a>¶
先遣雙成跨鳳来¶
霓裳霞帔曉翩翩穏駕天風鶴背仙信是𤣥洲春不老¶
紫雲蒼玉滿芝田¶
瑤池路隔海天髙阿母春雲入繡袍方朔小兒真狡獪¶
分明三度竊蟠桃¶
玉洞春深護暖霞一溪流水泛胡麻祥風吹動三珠樹¶
頃刻紛開五色花¶
身世飄飄一羽輕藍橋無處覔雲英滿天香霧空濛裡¶
<pb:KR4e0146_WYG_007-21b>¶
彷彿瑤環步月明¶
彩衣童子著青裙海上傅書駕白雲日暮幔亭簫鼓動¶
曽孫誰見武夷君¶
天風吹散赤城霞樓閣參差阿母家三島仙人開宴罷¶
金盤留得棗如𤓰¶
水晶臺殿晃晴光雲母屏開夜月凉兩兩素娥乗白鳳¶
桂花香裏舞霓裳¶
蘂珠金帳甲屏連衣翦春雲繡紫烟鶴背剛風秋萬里¶
<pb:KR4e0146_WYG_007-22a>¶
夜凉飛下九重天¶
　　春寒¶
一片隂雲翳碧空嬌鶯無語怯東風杏桃花近清明節¶
猶自緘春不放紅¶
一年春信到人間捲地東風苦作寒燕子不来簾半捲¶
滿庭香雪杏花殘¶
　　春日即事¶
日移花影上簾櫳金鴨烟銷火尚紅午夢欲成誰喚醒¶
<pb:KR4e0146_WYG_007-22b>¶
數聲黄鳥赤䦨東¶
　　送董生還蜀¶
明時空負賈生才韋布蕭然故里回窮逹元来真有命¶
莫因彈鋏重徘徊¶
　　秋夜雨晴(二首/)¶
灝氣横秋玉露浮瑤天雲静雨初收虛堂添得凉如許¶
珠箔通宵不上鈎¶
銀蟾萬里轉長空玉宇瓊樓入望中夜静天香飛滿院¶
<pb:KR4e0146_WYG_007-23a>¶
紛紛桂子墜西風¶
　　晩景(二首/)¶
逺水長天浸落霞隔溪鐘動促棲鴉數聲牧笛歸来晩¶
烟草茫茫一逕斜¶
曠野霜酣柿葉紅踈林人静戰西風碧天極目鴈歸盡¶
一抹青山夕照中¶
　　赤壁圖次王世昌都憲韻¶
戰勝何須說伯功江湖風景屬詩翁洞簫吹起山東月¶
<pb:KR4e0146_WYG_007-23b>¶
人在澄波萬頃中¶
　　和楊應寧憲副詠雪詩荅翟少叅¶
調得新聲好自彈雪車氷柱逼人寒薇垣有客能相和¶
一曲空傳下里難¶
　　賞梅¶
堕指氷霜嵗暮時梅花消息到南枝暗香踈影真竒絶¶
不負孤山處士詩¶
　　春興(三首/)¶
<pb:KR4e0146_WYG_007-24a>¶
滿眼春雲合又開名園處處錦城堆丁寧好為張油幕¶
恐有逰人冒雨来¶
楊栁青青燕燕飛鞦韆庭院晩風㣲玉鞭寳馬長安道¶
公子尋春次第歸¶
東風嫋嫋雨毿毿怕濕嬌鶯語欲難翦就羅衣猶未試¶
杏花天氣尚輕寒¶
　　夜宴詞¶
鳳管龍笙咽畫樓玉䦨干外月波流沈沈更鼓歡娱夜¶
<pb:KR4e0146_WYG_007-24b>¶
不識人間别様愁¶
　　凉州詞¶
十載驅馳鐵馬間窮追曽過紇干山如今爛醉蒲萄酒¶
有詔新来閉玉闗¶
　　惆悵詞¶
江雲渭樹各西東尺素無因寄便風好在折梅如見憶¶
一枝休惜寄闗中¶
　　次婁克讓憲副詠梅韻(二首/)¶
<pb:KR4e0146_WYG_007-25a>¶
一種幽芳占早春雪中誰是㸔花人暗香踈影吟邊趣¶
祗許逋仙為冩真¶
一樹寒梅冒雪開㸔梅髙士未曽来空庭嵗晩無聊賴¶
索笑巡簷日㡬回¶
　　得馬天禄少卿所寄文¶
海内風流獨數君寄来辭翰靄春雲欲知名下無虚士¶
細讀韓文與栁文¶
　　招丘仲玉大㕘彈琴¶
<pb:KR4e0146_WYG_007-25b>¶
怪石當堦露未乾小軒松竹溢清寒閒来欲洗塵埃耳¶
莫惜雲泉為一彈¶
　　滹沱氷合¶
浪說河氷肻信然流澌不動果氷堅非闗天意憐王霸¶
漢業中興本在天¶
　　蠶婦¶
脂粉無心懶去施求桑常恐飼蠶遲綺羅多少紅樓女¶
睡熟紗牕日上時¶
<pb:KR4e0146_WYG_007-26a>¶
　　春遲¶
東風釀雪覺春遲不見鵞黄上栁枝閉户試聴三夜雨¶
滿庭芳草緑差差¶
　　初度日思祖母陳太妃¶
初度人人綺宴開我逢初度不勝哀慈顔一去無消息¶
忍對南山瀉壽盃¶
　　春睡羙人畫¶
繡罷鴛鴦午睡濃香銷金鴨綺䟽封渚宫有夢憐朝暮¶
<pb:KR4e0146_WYG_007-26b>¶
飛下巫山第㡬峰¶
　　春恨¶
鎮日凝粧倚畫樓黛眉蹙損逺山愁邊塵未息征夫逺¶
只恐青春悮白頭¶
　　東園即事¶
繡幄雕䦨護曉寒萬千紅紫半瓓珊呼童㸃檢春多少¶
花事相将到牡丹¶
　　紅牡丹¶
<pb:KR4e0146_WYG_007-27a>¶
天風吹破錦雲團凉沁胭脂露未乾好似玉環粧束罷¶
綘羅衫䄂拂䦨干¶
　　白牡丹¶
素娥乗月下瓊樓脫却天香紫綺裘逰遍洛陽無伴侣¶
凌風騎鶴到揚州¶
　　黄牡丹¶
姚家一種殿羣芳不學宫粧學道粧秀毓中央顔色正¶
品題無忝作花王¶
<pb:KR4e0146_WYG_007-27b>¶
　　登樓¶
閒来不忍倚危樓一度憑髙一淚流極目青山斜照裡¶
寒烟衰草接松楸¶
　　小景畫(二首/)¶
鯉魚風急繫輕舟兩岸寒山宿雨收一抹斜陽歸鴈盡¶
白蘋紅蓼野塘秋¶
抱琴散歩碧山幽萬壑千岩爽氣浮一箇茅亭無斗大¶
如何著得許多秋¶
<pb:KR4e0146_WYG_007-28a>¶
　　明皇摘𤓰圖¶
翠輦間闗道暍時摘来玉手似嫌遲唯應割食甜扵宻¶
不記南方貢荔枝¶
　　山行(四首/)¶
潑眼青螺宿雨晴乗閒連日作山行未須對酒聴絲竹¶
滿耳松聲雜澗聲¶
萬木隂隂石逕斜亂山深處有人家春風滿耳多啼鳥¶
澗水流来半落花¶
<pb:KR4e0146_WYG_007-28b>¶
滿目烟雲散午風青山萬仞倚晴空欲登絶頂聊舒嘯¶
鳥道巉巗一線通¶
上方臺殿鎖烟霞石磴縈紆路轉賖啼鳥無聲僧入定¶
半巖風落紫藤花¶
　　杏花盛開喜而賦此¶
二月春隂花信稀滿庭紅杏忽芳菲東君有意須加護¶
莫遣西風忽漫飛¶
　　春夜(二首/)¶
<pb:KR4e0146_WYG_007-29a>¶
金鴨香銷繡幙垂半牕花影夢回時綵竿閒却鞦韆索¶
月上梨花第㡬枝¶
銅龍咽水漏聲遲隔坐香風拂面吹燒盡海棠花下燭¶
揮毫閒和盛唐詩¶
　　逰山歸¶
愛山連日作山行未愜登臨負此情歸去夜深詩夢裡¶
依稀猶聽澗松聲¶
　　春社¶
<pb:KR4e0146_WYG_007-29b>¶
參差茅屋燕飛来農事方興社鼓催斜日半山林影亂¶
杏花香裡醉人回¶
　　中秋月¶
景色平分一半秋廣寒宫闕素光流嫦娥此夜勤粧束¶
玉鑑髙懸十二樓¶
　　晴望¶
浮雲飛盡碧空長天末流風灑面凉獨倚危樓吟思逺¶
南山秋色兩蒼蒼¶
<pb:KR4e0146_WYG_007-30a>¶
　　淵明歸荘圖¶
蕭然一室近南山五栁春風盡日閒歸去有辭傳信史¶
至今清節在人間¶
　　諭祭祖王陪朝使宿墳所¶
天光終始賁丘園感激鴻仁矢不諼地下先公應有語¶
九泉無自荅皇恩¶
月冷烏啼二鼓過一燈明滅夜如何怪来欹枕難成寐¶
風木蕭蕭感慨多¶
<pb:KR4e0146_WYG_007-30b>¶
　　逰春¶
野鳥啼春弄曉晴水光山色更分明東君似助逰人樂¶
故遣飛花管送迎¶
　　暮春¶
春事䦨珊景漸稀梨花飛盡栁花飛閒門要路皆芳草¶
惆悵王孫獨未歸¶
　　春雪¶
東風吹冷入牕紗雲黯瑤空散玉華咫尺灞橋無覔處¶
<pb:KR4e0146_WYG_007-31a>¶
詩人何地問梅花¶
　　送王鸞同知回鳳翔(三首/)¶
錦樹西風葉半殘羅衣初試未全寒貳車清徤驊騮穏¶
来往康荘未覺難¶
風流别駕一詩人㡬度乗車過渭濵見說年来勞撫字¶
氷壺秋月逈無塵¶
憐君走馬向岐州我欲留君不我留銀甕玉醅新酒熟¶
東籬空負菊花秋¶
<pb:KR4e0146_WYG_007-31b>¶
　　慰吴元素長史¶
北望桒乾道路長稀年擺脫利名塲從来風物闗中好¶
何必雲中是故鄉¶
　　九日小集¶
滿逕黄花冐雨開小亭延客共徘徊蒲萄滿甕新醅熟¶
不用江州送酒来¶
　　贈山中道士¶
鍊就金丹不出山世人那得見童顔他年冲舉歸蓬島¶
<pb:KR4e0146_WYG_007-32a>¶
華表應㸔一鶴還¶
　　憶郁少㕘¶
我在西秦子在吴澄江千里夢魂孤何時乘興重来訪¶
共倒花前酒一壺¶
　　秋江小景¶
極目長江萬頃秋石尤風起蕩漁舟投竿一叟推篷坐¶
似為青山半日留¶
　　傷思吟¶
<pb:KR4e0146_WYG_007-32b>¶
梧桐月冷夜沈沈雲毋屏開思不禁坐擁羅衾方睡澁¶
豈堪别院動秋砧¶
絳紗搖影夜燈紅霜冷芙蓉小帳空無限幽懐何處著¶
沈沈都付漏聲中¶
　　栁絮¶
顛狂已見隨風起飄蕩還應逐水流九十春光容易老¶
等閒莫㸃少年頭¶
　　漁樂圖¶
<pb:KR4e0146_WYG_007-33a>¶
釣絲輕颺碧波流楓葉蘆花兩岸秋占斷一江風月在¶
浩歌長醉狎沙鷗¶
　　招閻文振方伯¶
杖屨能来不厭頻玉醅銀甕正生春長安此日耆英㑹¶
可少當年洛社人¶
　　竹牕寫興¶
錦䙀初脫勢凌雲勁節從来說此君一㸃虛心能契我¶
開牕風月毎平分¶
<pb:KR4e0146_WYG_007-33b>¶
　　再到天池¶
為愛雲山㡬度来芙蓉萬朶挿天開出門滿眼皆新句¶
不惜霜刀為翦裁¶
　　曲江見杏花¶
隔岸依稀見早霞酒帘搖處兩三家馬頭駊騀行来近¶
始見前村有杏花¶
　　訪印鍊師不遇¶
隔澗泠泠磬逺聞尋君惆悵未逢君一聲白鶴瑤天外¶
<pb:KR4e0146_WYG_007-34a>¶
五粒松枝鎖白雲¶
　　寄僧¶
長安樓外見歸鴻㡬度登臨憶逺公飛錫何時能過我¶
焚香相對夜談空¶
　　寄王冡宰老先生¶
堂堂世道藉扶持八十懸車老盛時見說蒲輪還有召¶
從来名節九重知¶
　　幽居¶
<pb:KR4e0146_WYG_007-34b>¶
踏破蒼苔一徑深滿林晴翠晝隂隂數聲雞犬柴門裡¶
知是誰家傍水潯¶
　　過景隆池¶
雨花風葉堕芳池景物凄凉石獸危策馬更從原上㸔¶
斜陽滿地照殘碑¶
　　梨花為風雨所敗¶
夜来風雨釀春寒斷送梨花滿地殘最恨洗粧辜舊約¶
小軒詩酒共誰㸔¶
<pb:KR4e0146_WYG_007-35a>¶
　　菊¶
瑟瑟西風不受欺自縁晩節在東籬何人更道無錢賞¶
况是㕘軍落帽時¶
　　過古廟¶
敗壁頽垣半緑苔行人過此暫徘徊一龕冷落無香火¶
惟有棲鴉夜夜来¶
　　西湖圖¶
雨過西湖漲碧波畫船搖曵載笙歌緑楊黄鳥蘓堤外¶
<pb:KR4e0146_WYG_007-35b>¶
想像詩成憶老坡¶
　　二月花朝遇雪¶
春到人間五十朝桃花破蕚栁垂條東風何事猶吹雪¶
浪積牆隂未肯消¶
　　紅梅花¶
自是孤山玉雪標東風吹暖上林梢夜深誤入羅浮夢¶
兩頰餘酣曉未消¶
　　聞鶴聲¶
<pb:KR4e0146_WYG_007-36a>¶
玉宇凉生海月明松稍忽聽戞然鳴坡仙赤壁孤舟夜¶
清夢驚回是此聲¶
　　堦前竹¶
箇箇篔簹手自栽緑隂宻宻護蒼苔小軒不獨添佳致¶
還有丹山彩鳳来¶
　　春曉¶
林梢殘月半牕明枕上遙聴好鳥鳴起傍雕䦨㸔春色¶
一庭花露滴無聲¶
<pb:KR4e0146_WYG_007-36b>¶
　　秋曉¶
唱徹金鷄曙色開銀燈猶自落寒煤朱簾捲起梧桐月¶
滿地清霜畫角哀¶
　　釣叟¶
一葉扁舟覆短篷釣絲輕颺栁花風烟波不接雲霄路¶
只恐非熊入夢中¶
　　村行¶
酒旗數尺颭東風茅屋參差緑映紅春色滿前吹不盡¶
<pb:KR4e0146_WYG_007-37a>¶
紫騮嘶過小橋東¶
　　聞砧¶
滿天風露月團團雙杵丁東搗夜䦨莫訝妾心何太急¶
玉門闗外不勝寒¶
　　郊行即事¶
寳馬香車踏軟塵暖風不動趂逰人誰知陋巷柴門裏¶
也有梨花一樹春¶
　　漫興(二首/)¶
<pb:KR4e0146_WYG_007-37b>¶
日日鈎簾獨㸔山筆床茶竈伴清閒幽人自得圜中趣¶
身外紛紛總不闗¶
漫把新詩信口裁雅懐終日賴渠開等閑拍手髙歌處¶
招得空庭白鶴来¶
　　午睡¶
小牕一枕黒甜餘正是黄鶯唤起初夢裡謾勞尋舊約¶
殷勤重讀寄来書¶
　　曉起¶
<pb:KR4e0146_WYG_007-38a>¶
一枕鈞天睡正濃曙鴉啼散五更鐘朝廷有道邊烽熄¶
閒散何妨自養慵¶
　　述懐¶
金闕瓊臺擁玉皇羣仙歩武珮&KR2010;&KR2010;等閒也欲論封禪¶
虎衞無縁入建章¶
　　春祭先塋途中遇雨¶
十里松楸路不分滿天隂雨正紛紛東風吹盡傷心淚¶
回首終南隔暮雲¶
<pb:KR4e0146_WYG_007-38b>¶
　　甞新麥¶
四月闗西麥乍黄曉炊愧我得先甞淋漓汗血三農苦¶
空盼風吹餅餌香¶
　　道院見紅梅¶
姑射仙人著絳紗氷霜滿面絢紅霞丹成紫府應誰識¶
不比𤣥都觀裏花¶
　　苦吟(二首/)¶
筆床棐几日相親性癖躭詩四十春獨愛淵明冲淡趣¶
<pb:KR4e0146_WYG_007-39a>¶
不将﨑崛駭詩人¶
朝苦吟詩暮苦吟苦吟却恐被詩滛吟成字字皆粗拙¶
慚愧成周雅頌音¶
　　錦積堆為許季升題(四首/)¶
東風花事已離披綉出天然一段竒彷彿燈籠媚妃子¶
當時不遣潞公知¶
花神有意媚春天種種珍竒色色妍莫道霜臺無著處¶
便同蓮座供金仙¶
<pb:KR4e0146_WYG_007-39b>¶
粧㸃都来屬化工㡬多異品錯青紅休嗟回首隨流水¶
悟得禪家色是空¶
萬草千花次第開園官收拾錦成堆韶華一去真如夢¶
却向王維畫裡来¶
　　萬㮤金闕圖為許季升都憲題¶
萬年翠色繞蓬莱盡是先皇手自栽此日明堂須八柱¶
鬱然雙闕倚天開¶
　　與客賞花予獨不飲¶
<pb:KR4e0146_WYG_007-40a>¶
酴醿瀲灔泛觥船謾說金壺酒似泉洞口有花應解笑¶
獨醒正自愧時賢¶
　　㸔花吟¶
紫抺紅遮正惱人可堪隨水逐輕塵閒来識得天機在¶
㸔到梅花未破春¶
　　題畫(二首/)¶
四面青山作近鄰松隂茅屋静無塵蕭然有客推牕坐¶
誰識閒人是道人¶
<pb:KR4e0146_WYG_007-40b>¶
九月霜清柿葉稀蘆花深處見漁磯等閒和得滄浪曲¶
不管人間是與非¶
　　留春詞¶
㡬欲留君不暫留落花無數逐東流明年依舊城南約¶
莫惜繁紅滿樹頭¶
　　紙帳¶
海國裁成别様新白雲一片净無塵流蘇香煖懵騰處¶
可有梅花夢裡春¶
<pb:KR4e0146_WYG_007-41a>¶
　　新笋出林為風所折¶
籜龍驚蟄出牆東一夜寒聲滿地空造化未應偏妬物¶
錦䙀初脫不禁風¶
　　海棠黄雀¶
二月韶華似酒濃海棠睡起試新紅幽禽亦解留春色¶
故向髙枝弄好風¶
　　桂花畫眉¶
夢裏春光去㡬時天香開到桂花枝姮娥已悔花前舞¶
<pb:KR4e0146_WYG_007-41b>¶
對鏡何心學畫眉¶
　　再題海棠黄雀用前韻¶
沈香亭畔露華濃睡起妖環酒暈紅爛醉三郎渾不醒¶
野禽翻占五更風¶
　　再題桂花畫眉用前韻¶
露冷風清八月時山河影裏見瓊枝春禽忘却秋容淡¶
每向花間鬬淺眉¶
　　漫興¶
<pb:KR4e0146_WYG_007-42a>¶
李杜神逰杳莫攀于今誰敢擅吟壇等閒欲琢驚人句¶
羞澁應慚下筆難¶
　　清潭八景為朱景雲憲副作¶
　　　仙嶺朝雲¶
山倚叢祠入望深嵐光侵曉落㣲隂等閒飛起從龍去¶
應與商家作旱霖¶
　　　荷峯夕照¶
野色蒼茫薄下舂入江返照駐荷峯衝烟雙鶴歸来晩¶
<pb:KR4e0146_WYG_007-42b>¶
㸃破山腰紫翠重¶
　　　鷄股樵歌¶
競秀雙峯翠挿天諸山羅立亦駢肩負薪多少行歌者¶
晝錦方知太守賢¶
　　　中村牧篴¶
山徑縈迂草樹重參差茅屋亂烟中斜陽晩飯行人斷¶
無數牛羊一笛風¶
　　　碧澗寒泉¶
<pb:KR4e0146_WYG_007-43a>¶
山下溶溶一脉連分流長得過平田遙㸔濺沫氷如結¶
疑是寒蛟水底眠¶
　　　清潭夜月¶
月在長空水在潭水光月色兩相涵潭中或有蛟龍起¶
倒射蟾精散蔚藍¶
　　　廣濟晨鐘¶
祠光曙色兩平分山下蒲牢到處聞聴說年来農事好¶
野人迎賽盡朝曛¶
<pb:KR4e0146_WYG_007-43b>¶
　　　大橋車馬¶
緑樹春江雨乍收彩虹閃閃臥寒流長途車馬多扵水¶
不解人間九折愁¶
　　明皇撃節圖¶
醉倚梧桐撃節時翠盤妃子舞衣垂漁陽莫怪胡塵起¶
夢裏曽将尺八吹¶
　　口占¶
萬事無能只守愚年来更與世情踈等閒欲射韓公策¶
<pb:KR4e0146_WYG_007-44a>¶
已負平生未見書¶
　　題徐世良冩生畫¶
意趣天然筆法竒冩生今復見徐熙春花春鳥知多少¶
消得東君㡬句詩¶
　　梅花圖為憲僉胡用晦題¶
翦雪裁氷巧作花霜臺人倚玉無瑕須知鼎鼐調羹味¶
不落孤山處士家¶
　　和張廷儀繡衣賞菊十二絶¶
<pb:KR4e0146_WYG_007-44b>¶
占斷西風第一芳精神真欲傲嚴霜紅顔浪說天魔隊¶
金粟如来獨面黄¶
東籬誰解惜芬芳花未殘時節未霜珍重樽前論花品¶
行臺今日有蘇黄¶
秋風誰敢擅幽芳江上芙蓉亦怕霜惟有東籬陶令菊¶
獨將金色鬬橙黄¶
肻隨桃李競春芳獨倚東籬慣傲霜試向牡丹園裡㸔¶
空餘玉篆記姚黄¶
<pb:KR4e0146_WYG_007-45a>¶
傳老元来有世芳孫枝分出㡬星霜姮娥只解誇仙桂¶
不道人間有鞠黄¶
秋花粧㸃滿籬芳帶土移来尚有霜紅紫不湏爭爛漫¶
獨憐真色屬金黄¶
行臺柱史振餘芳怪底長安夜有霜此日東籬同把酒¶
金英湏避豸冠黄¶
幽花向晩壓羣芳青女相憐未著霜珍重品題逢豸史¶
重来應見帶圍黄¶
<pb:KR4e0146_WYG_007-45b>¶
爛漫西風九月芳錦圍深䕶未經霜花神不愛春前品¶
鑄出金錢破眼黄¶
清才豸史漱清芳口嚼清氷面有霜老圃秋容期晩節¶
此心白日到羲黄¶
秋滿東籬色正芳妬花青女欲飛霜小亭清賞来詩侣¶
緑蟻浮盃薦蠏黄¶
繡衣玉斧重流芳勁節曽霏九夏霜記取長安今日别¶
紅亭處處菊花黄¶
<pb:KR4e0146_WYG_007-46a>¶
　　五王醉歸圖(二首/)¶
花蕚樓前日影移暖香塵裏醉歸遲如何到得開元後¶
不似當初共被時¶
花蕚樓深玳宴開諸王馬上競扶回海棠醉殺無人管¶
直待漁陽戰鼓催¶
　　曉起對雪¶
午夜寒欺錦帳重凍酣簷馬不禁風朝来積雪深三尺¶
喜兆今年百榖豐¶
<pb:KR4e0146_WYG_007-46b>¶
　　行樂¶
青春行樂莫蹉跎出海烏蟾等逝波惆悵天隨呼不起¶
江湖誰續散人歌¶
　　賞花¶
曲䦨干外牡丹花玉篆標題護絳紗龍管鳳笙歡賞處¶
不知樓外夕陽斜¶
　　題畫¶
抱琴隨處覔知音誰識離騷萬古心行到溪山幽絶處¶
<pb:KR4e0146_WYG_007-47a>¶
細聴瀑布滌煩襟¶
烟波萬頃水茫茫回首衡陽道路長天闊霜寒秋欲老¶
西風雲外自行行¶
　　夜宴¶
華堂今夕綺筵開為報龍銅且莫催人静小屏紅燭短¶
姮娥還送月明来¶
　　次韻郊興¶
信馬城東一徑斜柴門流水野人家吟鞭遥指歸来晩¶
<pb:KR4e0146_WYG_007-47b>¶
落日風吹鼓子花¶
　　漫興¶
俯仰乾坤自有餘小軒無事日如如眼前萬物皆成樂¶
只㸔青山不㸔書¶
　　問人求辛夷¶
辛夷纔著兩三花花下開尊定㡬家折贈一枝君莫惜¶
東風寧肯護繁華¶
　　東園宴罷¶
<pb:KR4e0146_WYG_007-48a>¶
三分春色正當中媚景撩人處處同斜日小亭人醉後¶
杏花香散一簾風¶
　　池上¶
新泉滚滚出無窮水面㣲波覺有風夜静獨憐清境好¶
出㸔明月到天中¶
　　宋髙宗南渡圖¶
中原陵寝隔烟波南國樓臺貯綺羅試向西湖聴捷報¶
凱歌翻作竹枝歌¶
<pb:KR4e0146_WYG_007-48b>¶
　　小景畫¶
流水髙山趣自深抱琴相對坐松隂但須識得其中意¶
何用人間有賞音¶
　　次春日閒坐閒行二絶韻¶
左圖右史我中間坐㸔沈烟起博山讀罷黄庭心似水¶
緑隂幽鳥自間闗¶
信歩尋詩怕雨催手携笻竹歩蒼苔此身自喜無餘事¶
閒逐浮雲任往来¶
<pb:KR4e0146_WYG_007-49a>¶
　　馬上觀山¶
層巒疊嶂倚髙寒嵐翠霏霏午未乾自有天然真意趣¶
何湏移入畫圖㸔¶
　　書室彈琴¶
庭院風清午漏殘博山添火試沈檀緑隂滿地黄塵逐¶
一曲梅花且自彈¶
　　梨花夜月¶
深院溶溶夜色新素娥移歩就花神瓊姿皓魄相輝映¶
<pb:KR4e0146_WYG_007-49b>¶
併作人間一叚春¶
　　桃花春雪¶
六花和粉傅紅粧咫尺天台入渺茫忽地作團銀海亂¶
翻嫌春色誤劉郎¶
　　風前楊栁¶
萬縷千條拂釣磯細腰無力晩風㣲阿蠻似逞嬌癡態¶
㡬度傞傞舞緑衣¶
　　雨中海棠¶
<pb:KR4e0146_WYG_007-50a>¶
醉来無力倚雕牆細雨紛紛濕粉香好似馬嵬兵變日¶
太真含淚缷紅粧¶
　　過山家¶
榆栁隂隂覆短牆繞畦黄蝶菜花香山翁睡起渾無事¶
坐弄兒童笑夕陽¶
　　秋山行客圖¶
凉生踈樹雨初收山氣霑衣翠欲流何物騎驢癡老子¶
搖鞭吟㫁一天秋¶
<pb:KR4e0146_WYG_007-50b>¶
　　閨情¶
寳鴨香銷午夢殘倦来無力整雲鬟䦨干倚遍空惆悵¶
人在天涯隔萬山¶
　　過曲江池¶
江邊一望草䝉茸絃管樓臺轉首空紅杏不知塵世改¶
年年依舊笑春風¶
　　薦福僧房¶
門對南山列畫屏白雲如水宿簷楹老僧長日無塵事¶
<pb:KR4e0146_WYG_007-51a>¶
一炷清香一過經¶
　¶
　¶
　¶
　¶
　¶
　¶
　¶
<pb:KR4e0146_WYG_007-51b>¶
　¶
　¶
　¶
　¶
　¶
　¶
　¶
　小鳴稿巻七¶
